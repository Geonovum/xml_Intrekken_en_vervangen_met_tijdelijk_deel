
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Inleiding</title></head><body><section class="geen"><p class="heading_1" id="d27e765"><span class="nummer">1.</span>Inleiding</p><div class="imow_object"><p class="imow_object">Thema</p><p class="imow_waarde">Algemeen</p></div><p>De provincie Utrecht in 2020: beslaat zo'n 1560 vierkante kilometer, grenst aan vier andere provincies, heeft 26 gemeenten en vier waterschappen en heeft circa 1,34 miljoen inwoners. De toekomst laat zich niet exact voorspellen. [DIT IS EEN CONCEPTTEKST] Eén ding is echter zeker: Utrecht ziet er in 2050 anders uit dan nu. De komende 30 jaar pakken we omvangrijke, complexe en urgente maatschappelijke opgaven aan. Er is veel ruimte nodig voor duurzame ontwikkeling van diverse functies, zoals wonen, werken, mobiliteit, energie, recreatie, natuur en landbouw. Tegelijkertijd is het onze ambitie om de bestaande Utrechtse kwaliteiten verder te versterken. Het is belangrijk om nu al na te denken over de juiste balans tussen opgaven en kwaliteiten en keuzes te maken die daarvoor nodig zijn. Wij hebben hiervoor deze Provinciale Omgevingsvisie Utrecht ontwikkeld.</p><div class="figuur geen" style="width: 100%"><img class="figuur" src="../media/image_017.jpeg" width="100%" alt=""></img><p class="bijschrift">kaart 1: Provincie Utrecht 2020</p></div><section class="geen"><p class="heading_2" id="d27e790">Over de Omgevingsvisie</p><p>In deze Omgevingsvisie leggen we onze brede lange termijn ambities en beleidsdoelen voor de fysieke leefomgeving van de provincie Utrecht vast. Dat is inclusief sociale aspecten die fysiek neerslaan als toegankelijkheid en inclusiviteit. De Omgevingsvisie is een instrument uit de Omgevingswet die op 1 januari 2021 in werking treedt. De Omgevingsvisie vormt een samenhangend pakket met de instrumenten Programma’s en Omgevingsverordening (zie box 1: achtergrond Omgevingswet). In onze Omgevingsvisie bezien wij groen, water, energie, bebouwing, infrastructuur, cultuurhistorie en landelijk gebied in onderlinge samenhang. Hiermee bieden wij ruimte voor duurzaam gebruik en ontwikkeling, voor sociale samenhang en zorgen wij voor behoud of verbetering van kwaliteit in de Utrechtse leefomgeving. De Omgevingsvisie gaat uit van een adaptieve aanpak; het is een groeidocument. Zo kunnen we flexibel inspelen op nieuwe ontwikkelingen en inzichten.</p><div class="figuur geen" style="width: 100%"><img class="figuur" src="../media/image_002.jpeg" width="100%" alt=""></img><p class="bijschrift">Afbeelding b: Samenhang visie, verordening, programma</p></div></section><section class="geen"><p class="heading_2" id="d27e813">Vertrouwen en verantwoordelijkheid</p><p>De Provinciale Omgevingsvisie Utrecht is zelfbindend. Andere overheden, kennisinstellingen, maatschappelijke organisaties, bedrijven en inwoners zijn juridisch niet aan de Omgevingsvisie gebonden. Zij zijn wél gebonden aan de regels en normen die in onze Omgevingsverordening worden gesteld. Goed bestuur houdt in dat wij bij het opstellen van onze Omgevingsvisie rekening houden met het beleid van andere overheden en dat andere overheden de Provinciale Omgevingsvisie Utrecht in ogenschouw nemen. Deze Omgevingsvisie beoogt dat we vertrouwen geven en denken in kansen. En dat wij kaders meegeven en verantwoordelijkheid nemen voor onze provinciale belangen.</p></section><section class="geen"><p class="heading_2" id="d27e828">Samenwerking</p><p class="space-after">Om de maatschappelijke opgaven die op de provincie Utrecht afkomen te kunnen realiseren, is integrale samenwerking met andere overheden (Rijk, buurprovincies, gemeenten en waterschappen) en met de samenleving essentieel. Wij nemen deel aan diverse trajecten waarin bestuurlijke afspraken tot stand komen: binnen de provincie Utrecht, maar ook boven-provinciaal en nationaal. Denk aan de Omgevingsagenda landsdeel Noordwest, het project Sterke Lekdijk, de Regionale Energie Strategieën U16, Amersfoort en Foodvalley, het programma U Ned, de Woondeal voor de regio Utrecht, de Ruimtelijk Economische Ontwikkelstrategie, de Regio Deals bodemdaling Groene Hart en Foodvalley, de Erfgoed Deal en het UNESCO Werelderfgoed Hollandse Waterlinies en Neder-Germaanse Limes. Deze trajecten gaan soms over delen van de provincie en soms over de provincie als onderdeel van een groter verband.</p><p class="space-after">Ook neemt de provincie Utrecht deel aan verschillende bovenprovinciale samenwerkingsverbanden, zoals de Stuurgroep Nationaal Landschap Groene Hart, het Programma Nieuwe Hollandse Waterlinie, het Samenwerkingsverband Nationale Parken en de Regio Foodvalley. We willen voorkomen dat deze sporen naast elkaar staan. Daarom zoeken wij met de gebieds- en opgavegerichte invulling van de Provinciale Omgevingsvisie Utrecht naar verbindingen. Wij staan immers gezamenlijk voor dezelfde regionale, provinciale, boven-provinciale en nationale opgaven en moeten gezamenlijk antwoorden vinden, ieder vanuit de eigen positie.</p><p>Voorts willen wij de kracht van de energieke samenleving benutten. Initiatieven van inwoners, maatschappelijke organisaties en bedrijven die bijdragen aan realisatie van de maatschappelijke opgaven en versterking van de Utrechtse kwaliteiten bieden wij de ruimte en ondersteunen we.</p></section><section class="geen"><p class="heading_2" id="d27e850">Totstandkoming</p><p class="space-after">In mei 2017 is de Startnotitie Omgevingsvisie en -verordening verschenen. Hierin staan de richtinggevende keuzes over het totstandkomingsproces en de inhoud van de Omgevingsvisie en -verordening. Eveneens hebben wij de toekomstige trends en ontwikkelingen verkend als basis voor een visie op de toekomst.</p><p class="space-after">Als volgende stap hebben we in de eerste helft van 2018 samen met medeoverheden, kennisinstellingen, maatschappelijke organisaties, bedrijven en inwoners nagedacht over de provincie Utrecht van de toekomst. Met als resultaat de ‘Horizon Utrecht 2050’. Deze visie op de lange termijn maakt duidelijk wat de kansen, opgaven en uitdagingen voor onze fysieke leefomgeving zijn en vormt de basis voor de visie in deze Omgevingsvisie.</p><p class="space-after">De basis voor de Omgevingsvisie hebben wij neergelegd in het Koersdocument ‘Koersen met kwaliteit’. Hierin geven wij richting aan de maatschappelijke thema’s die nu en in de toekomst aan de orde zijn. De kern: nieuwe ontwikkelingen concentreren en combineren om zo de Utrechtse kwaliteiten te beschermen en te ontwikkelen. Provinciale Staten hebben het Koersdocument op 10 december 2018 vastgesteld.</p><p class="space-after">In 2019 hebben we de thematische koersen uit het Koersdocument uitgewerkt en gebiedsgericht gemaakt voor de concept Ontwerp Omgevingsvisie. Hiervoor hebben wij onder andere verschillende ateliers met experts, werkbijeenkomsten en regiodialogen georganiseerd. Ook hebben diverse interactieve werksessies met Provinciale Staten plaatsgevonden. Het concept Ontwerp is mede opgesteld voor consultatie van de deelnemers aan deze bijeenkomsten. Hiermee kunnen zij nogmaals meedenken, voordat wij het Ontwerp vaststellen. Ook voor de Omgevingsverordening is een concept Ontwerp gemaakt die we eveneens ter consultatie voorleggen.</p><p>Maart 2020 stellen GS de ontwerp Provinciale Omgevingsvisie Utrecht vast, samen met de ontwerp Provinciale Omgevingsverordening Utrecht. Deze Ontwerpen leggen we in de periode april – mei 2020 ter inzage. In het najaar van 2020 stellen Provinciale Staten de definitieve Omgevingsvisie en Omgevingsverordening vast. De inwerkingtreding is voorzien op 1 januari 2021, de inwerkingtredingsdatum van de Omgevingswet.</p></section><section class="geen"><p class="heading_2" id="d27e877">PlanMER</p><p>Ter ondersteuning van de visievorming en de besluitvorming over de Provinciale Omgevingsvisie en -verordening Utrecht laten wij een milieueffectrapport (PlanMER) opstellen. Het PlanMER zorgt ervoor dat het milieubelang volwaardig wordt meegewogen in de planvoorbereiding. Dit door inzicht te bieden in de kansen en de risico’s van het nieuwe omgevingsbeleid voor het milieu. Het PlanMER draagt bij aan een weloverwogen besluit over de Omgevingsvisie en -verordening. Het PlanMER leggen we tegelijkertijd met de ontwerp Provinciale Omgevingsvisie en -verordening Utrecht ter inzage.</p></section><section class="geen"><p class="heading_2" id="d27e892">Participatie</p><p class="space-after">Bij de totstandkoming van de Omgevingsvisie heeft participatie een belangrijke rol ingenomen. Door vroegtijdig met elkaar in gesprek te gaan komen verschillende perspectieven, kennis en creativiteit snel op tafel. Daarmee vergroten we de kwaliteit en de herkenbaarheid van oplossingen.</p><p class="space-after">In opmaat naar het Koersdocument hebben wij met een breed publiek gesproken over hoe de Utrechtse leefomgeving er in 2050 uit kan zien. Op vier verschillende locaties wisselden gedeputeerden en provinciale ambtenaren met belanghebbenden van gedachten over dilemma’s rond maatschappelijke opgaven. Tijdens een Trends, Plans &amp; Food brainstorm gaven jongeren antwoord op de vraag hoe om te gaan met de schaarse ruimte. Via een digitale enquête konden inwoners aangeven wat Utrecht ook in 2050 een mooie provincie maakt om te wonen, te werken en te leven. Via ontwerpend onderzoek is met een vast Tourteam van experts gebouwd aan een verhaal- en beeldlijn 2050. De provincie Utrecht heeft deze diverse oogst in de Horizon Utrecht 2050 samengebracht.</p><p>Op weg naar het concept Ontwerp van Omgevingsvisie en -verordening zijn binnen de regio’s U16, Amersfoort en Foodvalley in drie rondes dialogen met medeoverheden, kennisinstellingen, maatschappelijke organisaties en bedrijfsleven gevoerd. Aanvullend op de regiodialogen is een bijeenkomst voor jongeren georganiseerd waarin zij konden meepraten over hún ideale provincie Utrecht van de toekomst. Ook zijn er bijeenkomsten geweest voor inwoners en belanghebbenden én voor volksvertegenwoordigers. Daarnaast zijn video’s ontwikkeld waarin we ondernemers vragen hoe zij anticiperen op vraagstukken van de toekomst en wat zij daarin nodig hebben van ons of anderen. En we zijn met alle gemeenten en waterschappen ambtelijk en bestuurlijk in gesprek gegaan over de thema’s waar wij de grootste veranderingen doorvoeren, zoals wonen, werken en energie en waar we elkaar het meest tegenkomen, het landelijk gebied.</p><div class="box"><p class="heading">Box I: achtergrond Omgevingswet</p><p>Het kabinet wil komen tot bundeling en vereenvoudiging van het omgevingsrecht. Hiertoe is de Omgevingswet opgesteld. Deze wet gaat een groot aantal wetten vervangen, die de ontwikkeling en het beheer van de fysieke leefomgeving reguleren.</p><div class="nummering_1">
                              <p>De Omgevingswet gaat uit van vier verbeterdoelen:</p>
                              <div class="item"><div class="nummer"><p>1.</p></div><div class="inhoud"><p>Inzichtelijk en voorspelbaar omgevingsrecht dat gemakkelijk is in gebruik.</p></div></div>
                              <div class="item"><div class="nummer"><p>2.</p></div><div class="inhoud"><p>De leefomgeving staat centraal.</p></div></div>
                              <div class="item"><div class="nummer"><p>3.</p></div><div class="inhoud"><p>Ruimte voor afweging en maatwerk.</p></div></div>
                              <div class="item"><div class="nummer"><p>4.</p></div><div class="inhoud"><p>Besluitvorming verloopt sneller en beter.</p></div></div>
                           </div><div class="nummering_1">
                              <p>Om de Omgevingswet in de praktijk uit te voeren heeft een provincie vijf verschillende instrumenten tot haar beschikking:</p>
                              <div class="item"><div class="nummer"><p>1.</p></div><div class="inhoud"><p>Omgevingsvisie</p><p>Op grond van de Omgevingswet is een provincie verplicht om voor haar grondgebied één Omgevingsvisie vast te stellen. Een Omgevingsvisie is een politiek-bestuurlijk document dat een integrale visie inhoudt voor de ontwikkeling van de fysieke leefomgeving op de lange termijn. De Omgevingsvisie komt in plaats van de huidige structuurvisie, delen van de natuurvisie, provinciale waterplannen, verkeers- en vervoerplannen en milieubeleidsplannen.</p></div></div>
                              <div class="item"><div class="nummer"><p>2.</p></div><div class="inhoud"><p>Programma</p><p>In de Omgevingsvisie kan worden vermeld hoe de uitwerking en uitvoering door een provincie zal worden vormgegeven, waarbij Programma’s kunnen worden aangekondigd of tegelijkertijd met de visie worden uitgebracht. Deze Programma’s zijn meer uitvoeringsgericht en richten zich op de kortere termijn. Indien nodig met een programmatische aanpak.</p></div></div>
                              <div class="item"><div class="nummer"><p>3.</p></div><div class="inhoud"><p>Omgevingsverordening</p><p>In een Omgevingsverordening brengt een provincie haar regels voor de fysieke leefomgeving bijeen in één gebiedsdekkende regeling. De Omgevingswet beoogt tot een bundeling te komen van de verschillende provinciale verordeningen die er momenteel zijn. Dat zorgt ervoor dat de regelgeving inzichtelijk en samenhangend is. Bovendien maakt het de naleving gemakkelijker.</p></div></div>
                              <div class="item"><div class="nummer"><p>4.</p></div><div class="inhoud"><p>Omgevingsvergunning</p><p>Burgers, bedrijven en overheden kunnen toestemming vragen om activiteiten waarvoor een provincie bevoegd gezag is in de fysieke leefomgeving te mogen uitvoeren door het aanvragen van een Omgevingsvergunning. De toetsing is zo eenvoudig mogelijk en houdt, als dat nodig is, rekening met algemeen geldende regels.</p></div></div>
                              <div class="item"><div class="nummer"><p>5.</p></div><div class="inhoud"><p>Projectbesluit</p><p>Een Projectbesluit is nodig voor ingrijpende en ingewikkelde projecten waarbij een provinciaal belang speelt. Bijvoorbeeld de aanleg van een provinciale weg, windmolenpark of natuurgebied.</p></div></div>
                           </div></div></section></section></body></html>