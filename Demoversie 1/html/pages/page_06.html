
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Gebieden</title></head><body><section class="geen"><p class="heading_1" id="d27e4783"><span class="nummer">5.</span>Gebieden</p><p>In de uitwerking van ons beleid in drie regio’s brengen wij de samenhang aan tussen de thematische ambities. Onze uitgangspunten voor beleid zijn ook hier leidend. Uit de processen om te komen tot de drie gebiedsuitwerkingen komt naar voren, dat het mogelijk is om onze opgaven te realiseren, maar dat we daarbij die uitgangspunten wel hard nodig hebben. We moeten concentreren en combineren om bijvoorbeeld zowel de stedelijke ontwikkelingen een plek te geven, als de bijbehorende groene en blauwe ontwikkelingen. Dit werken we uit in de drie regio’s, regio U16, regio Amersfoort en regio Foodvalley. [DIT IS EEN CONCEPTTEKST]</p><section class="geen"><p class="heading_2" id="d27e4800"><span class="nummer">5.1.</span>Regio U16</p><div class="imow_object"><p class="imow_object">Thema</p><p class="imow_waarde">Regio U16</p></div><div class="figuur geen" style="width: 100%"><img class="figuur" src="../media/image_011.jpeg" width="100%" alt=""></img><p class="bijschrift">Afbeelding X: regio U16</p></div><section class="geen"><p class="heading_3" id="d27e4822">Kwaliteiten</p><p>De regio U16 beslaat een groot deel van de provincie Utrecht. Het gebied valt qua landgebruik uiteen in drie delen die elk een eigen karakteristiek kennen.</p><section class="geen"><p class="heading_4" id="d27e4836"><span class="nummer">1.</span>Stadsgewest Utrecht</p><p>In het stadsgewest Utrecht is sprake van de grootste dynamiek binnen de regio en de provincie. Het is ook een van de meest snelst groeiende regio’s van Nederland.</p><div class="nummering_1">
                                 <p>Het gebied kenmerkt zich door:</p>
                                 <div class="item"><div class="nummer"><p>-</p></div><div class="inhoud"><p>de centrale ligging in Nederland;</p></div></div>
                                 <div class="item"><div class="nummer"><p>-</p></div><div class="inhoud"><p>een in het algemeen plezierig woon-, werk- en leefklimaat;</p></div></div>
                                 <div class="item"><div class="nummer"><p>-</p></div><div class="inhoud"><p>een groot aantal kennisinstellingen;</p></div></div>
                                 <div class="item"><div class="nummer"><p>-</p></div><div class="inhoud"><p>een hoog opgeleide beroepsbevolking;</p></div></div>
                                 <div class="item"><div class="nummer"><p>-</p></div><div class="inhoud"><p>veel werkgelegenheid in de zakelijke en financiële dienstverlening;</p></div></div>
                                 <div class="item"><div class="nummer"><p>-</p></div><div class="inhoud"><p>de vele infrastructuur die hier bij elkaar komt, weg, spoor en water;</p></div></div>
                                 <div class="item"><div class="nummer"><p>-</p></div><div class="inhoud"><p>de grote verscheidenheid aan aantrekkelijke en cultuurhistorische landschappen in en om het stadsgewest;</p></div></div>
                                 <div class="item"><div class="nummer"><p>-</p></div><div class="inhoud"><p>een hoogwaardig aanbod van cultuur en erfgoed;</p></div></div>
                                 <div class="item"><div class="nummer"><p>-</p></div><div class="inhoud"><p>een sterke groeibehoefte voor wonen en werken.</p></div></div>
                              </div><p>Een deel van deze kenmerken is niet uniek, maar deelt het stadsgewest met de rest van de U16 en de provincie.</p></section><section class="geen"><p class="heading_4" id="d27e4945"><span class="nummer">2.</span>Kromme Rijngebied, Langbroekerwetering en de <IntIoRef>Utrechtse Heuvelrug</IntIoRef>
                              </p><div class="imow_object"><p class="imow_object">Gebiedsaanwijzing</p><p class="imow_naam"><ga:naam xmlns:ga="http://www.geostandaarden.nl/imow/gebiedsaanwijzing/v20190709">utrechtse heuvelrug</ga:naam></p><p class="imow_waarde"><span class="imow_waarde">Type:</span><ga:type xmlns:ga="http://www.geostandaarden.nl/imow/gebiedsaanwijzing/v20190709">Landschap</ga:type></p><p class="imow_waarde"><span class="imow_waarde">Groep:</span><ga:groep xmlns:ga="http://www.geostandaarden.nl/imow/gebiedsaanwijzing/v20190709">specifiek benoemd gebied</ga:groep></p><p class="imow_waarde"><span class="imow_waarde">Noemer:</span>Utrechtse Heuvelrug</p><div class="locatie"><p class="locatie"><a class="locatie" href="url" target="_blank"><img src="../media/icon.svg" alt="" width="40" height="40"></img></a></p></div></div><p>Betreft het landelijk gebied met enkele grotere kernen aan de oostzijde van het stadsgewest.</p><div class="nummering_1">
                                 <p>Het heeft 3 delen:</p>
                                 <div class="item"><div class="nummer"><p>-</p></div><div class="inhoud"><p>De Utrechtse Heuvelrug. Die ligt in alle drie de deelgebieden van de Omgevingsvisie. Het centrale deel ervan ligt grotendeels in de regio Amersfoort. In de U16 bevindt zich de Stichtse Lustwarande, een aaneengesloten zone met historische buitenplaatsen.</p></div></div>
                                 <div class="item"><div class="nummer"><p>-</p></div><div class="inhoud"><p>Het Kromme Rijngebied. Hier heeft de landbouw een belangrijke positie. Dit gebied kent goede productieomstandigheden voor met name de fruitteelt.</p></div></div>
                                 <div class="item"><div class="nummer"><p>-</p></div><div class="inhoud"><p>De Langbroekerwetering. Dit is een cultuurhistorisch waardevol gebied met diverse landgoederen en buitenplaatsen, waar landbouw en natuur duurzaam samengaan.</p></div></div>
                              </div><p>Het landschap van het Kromme Rijngebied en Langbroekerweteringgebied samen noemen we het Rivierengebied. De rivieren Lek/Neder Rijn en de Kromme Rijn hebben in het dit gebied voor de variatie gezorgd. Je vind er de uiterwaarden waar de natuur en de rivier de ruimte krijgen, de oeverwallen en dijken waar de meeste bebouwing en veel fruitteelt te vinden is en de lage komgronden die meestal in gebruik zijn als grasland. Het rivierengebied is aantrekkelijk voor (water)recreatie.</p></section><section class="geen"><p class="heading_4" id="d27e5002"><span class="nummer">3.</span>Utrecht West</p><p>Dit is het landelijk gebied aan de westzijde van het stadsgewest en ligt, samen met het Noorderpark en Vijfheerenlanden die in het Stadsgewest liggen, in het landschap Groene Hart.</p><div class="nummering_1">
                                 <div class="item"><div class="nummer"><p>-</p></div><div class="inhoud"><p>Het Groene Hart loopt door in Noord- en Zuid-Holland, het is de centrale open ruimte in de Randstad.</p></div></div>
                                 <div class="item"><div class="nummer"><p>-</p></div><div class="inhoud"><p>Utrecht-West heeft uitgestrekte (veen)weidegebieden, doorsneden door de Vecht, Oude Rijn en Hollandsche IJssel met kenmerkende natuurgebieden, dorpen en historische stadjes.</p></div></div>
                                 <div class="item"><div class="nummer"><p>-</p></div><div class="inhoud"><p>Langs de Vecht bevinden zich veel historische buitenplaatsen.</p></div></div>
                                 <div class="item"><div class="nummer"><p>-</p></div><div class="inhoud"><p>De landbouw bestaat voornamelijk uit grondgebonden melkveehouderij.</p></div></div>
                                 <div class="item"><div class="nummer"><p>-</p></div><div class="inhoud"><p>De stedelijke dynamiek concentreert zich van oudsher langs de Vecht en de Oude Rijn.</p></div></div>
                                 <div class="item"><div class="nummer"><p>-</p></div><div class="inhoud"><p>Door het gebied heen lopen twee infrastructuurbundels: de A12 met de spoorverbinding Utrecht – Den Haag en de A2 met de spoorverbinding Utrecht – Amsterdam en het Amsterdam-Rijn Kanaal.</p></div></div>
                                 <div class="item"><div class="nummer"><p>-</p></div><div class="inhoud"><p>In het gebied liggen diverse plassen, rivieren, kanalen en weteringen die onderdeel zijn van een waternetwerk dat eveneens doorloopt in Noord- en Zuid-Holland en van groot belang is voor natuur, recreatie, toerisme en watersport.</p></div></div>
                              </div><p class="space-after">In west en midden U16 ligt het veenweidegebied. Dit is een waterrijk gebied met een weids en open karakter en een kenmerkende historische verkavelingsstructuur. Het is een belangrijk gebied voor natuur, rust en recreatie. Van oorsprong was het hele gebied bedekt met veen en nog steeds is op veel plekken in de bodem veen te vinden. Het typische patroon van smalle weiden en sloten laat de geschiedenis van de ontwatering en veenontginning zien. Ontwatering maakte het land geschikt als akker- of weidegrond, maar het leidde ook tot daling van de bodem. Op sommige plaatsen is deze daling vanaf de ontginning wel 5 tot 6 meter geweest. In dit landschap speelt het vraagstuk van het behouden en versterken van de ruimtelijke kwaliteit terwijl er invulling wordt gegeven aan de transities in energie en landbouw en de opgaven van klimaatadaptatie en bodemdaling. Zie hiervoor paragraaf 4.2.3 perspectief voor bodemdalingsgebieden.</p><p class="space-after">Door de drie delen van de U16 heen loopt de Nieuwe Hollandse Waterlinie en de Stelling van Amsterdam, (voorlopig) UNESCO Werelderfgoed. Dit is een ingenieus hydrologisch verdedigingssysteem dat een lijn vromt van met elkaar verbonden elementen in het landschap. Bij aanleg van de waterlinies werd zoveel mogelijk gebruik gemaakt van het bestaande landschap. Het landschap bepaalde dan ook welke bouwwerken nodig waren voor de verdediging. In de forten hebben zich belangrijke natuurwaarden ontwikkeld.</p><p class="space-after">In de U16 ligt een belangrijk deel van het Natuurnetwerk Nederland, waaronder de Natura 2000-gebieden Botshol, Kolland en Overlangbroek, Lingegebied en Diefdijk-Zuid, Nieuwkoopse Plassen en De Haeck, Oostelijke Vechtplassen, Rijntakken, Uiterwaarden Lek en Zouweboezem. Deze gebieden zijn stikstofgevoelig. Het open veenweidelandschap is belangrijk voor de weidevogels.</p><p>De Lekdijk beschermt een groot deel van Midden en West Nederland. Als deze dijk doorbreekt, kan een groot deel van de Randstad, tot Amsterdam aan toe, overstromen.</p></section></section><section class="geen"><p class="heading_3" id="d27e5101">Beleid</p><div class="figuur geen" style="width: 100%"><img class="figuur" src="../media/image_014.jpeg" width="100%" alt=""></img><p class="bijschrift">Kaart Regio U16</p></div><section class="geen"><p class="heading_4" id="d27e5120">Verstedelijkingsstrategie Regio U16</p><p class="space-after">De afgelopen decennia kende de regio een sterke groei in met name het stedelijk gebied. Prognoses wijzen uit dat dit de komende decennia zo zal blijven. De verwachting is dat er tot 2040 in de regio zo’n 83.000 – 108.000 woningen extra nodig zijn. De ambitie is om deze groei te accommoderen, met behoud van de Utrechtse kwaliteiten en de daarmee samenhangende hoge kwaliteit van leven en behoud en versterking van de concurrentiekracht. Hiervoor is voor de verwachting dat er voor de eerstkomende jaren tot 2025/2030 nog voldoende plancapaciteit is. Er zijn goede mogelijkheden voor (her)ontwikkeling van locaties in de invloedssfeer van bestaande knooppunten. Die mogelijkheden zijn geïnventariseerd en worden gemonitord. Vanwege de snel toenemende vraag naar woningen zal deze geplande woningbouw met snelheid gerealiseerd moeten worden. Dit vraagt nu al grote investeringen in mobiliteit en bereikbaarheid.</p><div class="nummering_1">
                                 <p>Zodra deze geplande woningbouw gerealiseerd is, zijn er 2 zoekrichtingen in beeld die gezamenlijk voldoende ruimte voor woningbouw lijken te geven tot 2040 / 2050 (afhankelijk van lange termijnontwikkelingen):</p>
                                 <div class="item"><div class="nummer"><p>-</p></div><div class="inhoud"><p>grootschalige ontwikkeling in de A12 Zone tussen snelwegknooppunten Lunetten en Oudenrijn;</p></div></div>
                                 <div class="item"><div class="nummer"><p>-</p></div><div class="inhoud"><p>benutten van potenties bij bestaande OV-knooppunten in de regio.</p></div></div>
                              </div><p>Daarnaast wordt onderzocht of in de oostkant van het stadsgewest specifieke (landelijke) woonmilieus toegevoegd kunnen worden voor bijvoorbeeld kenniswerkers. Ook blijft maatwerk voor kleine kernen mogelijk.</p><p class="space-after">In de regio onderzoeken we eerst de potentie van deze 2 zoekrichtingen op kwantiteit en kwaliteit en in samenhang met andere opgaven. Op basis van de resultaten bepalen we of en zo ja wanneer eventuele andere locaties (zoals andere delen langs de A12) nodig zijn en nader onderzocht moeten worden. Dit doen we in het Programma U Ned. Hierin werken we samen met gemeente Utrecht, regio U16 en het Rijk aan het bereikbaar houden van de regio en het mogelijk maken van toekomstige woningbouwontwikkeling.</p><p>Om de huidige woningbouw en de verstedelijkingsstrategie voor na 2030 te kunnen ontwikkelen zijn er op de kortere termijn investeringen in de bereikbaarheid van de regio nodig. In het BO MIRT van 20 november 2019 is besloten om te starten van een MIRT verkenning waarbij een kansrijk maatregelpakket van € 500 miljoen voor OV en wonen in de regio Utrecht wordt ontwikkeld. Om voldoende zicht op financiering van de realisatie te hebben reserveren Rijk en regio samen € 380 miljoen euro. Met deze verkenning wordt voor drie maatregelen een serieuze start gemaakt ten behoeve van de aanleg van het eerste deel van het OV-concept Wiel met Spaken, zoals ook opgenomen in het Koersdocument.</p><div class="nummering_1">
                                 <p>De volgende maatregelen zijn onderdeel van de scope van de MIRT verkenning:</p>
                                 <div class="item"><div class="nummer"><p>-</p></div><div class="inhoud"><p>de ontwikkeling van station Lunetten-Koningsweg als tweede hoofdknoop van Utrecht;</p></div></div>
                                 <div class="item"><div class="nummer"><p>-</p></div><div class="inhoud"><p>een oost-west HOV verbinding vanaf USP via het toekomstige station Lunetten-Koningsweg en Westraven naar Leidsche Rijn;</p></div></div>
                                 <div class="item"><div class="nummer"><p>-</p></div><div class="inhoud"><p>een (HOV-) ontsluiting en gebiedsontwikkeling in Nieuwegein en Utrecht Zuidwest.</p></div></div>
                              </div><p class="space-after">Deze OV investeringen zijn dus nu al nodig, maar bieden als bijkomend voordeel dat bereikbaarheid van de A12 zone er door verbeterd en daarmee extra woningbouwcapaciteit mogelijk wordt gemaakt. En bovendien zorgt het voor een verlaging van de druk op Utrecht Centraal en maakt het woningbouw rond andere OV-knooppunten in de regio mogelijk.</p><p class="space-after">Voor de kleinere steden en dorpen in de regio bieden wij waar nodig ruimte voor kleinschalige uitbreiding die nodig is om de lokale vitaliteit te behouden.</p><div class="nummering_1">
                                 <p>Wij vinden het belangrijk dat de geschetste ontwikkeling op een duurzame wijze wordt vorm gegeven:</p>
                                 <div class="item"><div class="nummer"><p>-</p></div><div class="inhoud"><p>zo veel mogelijk binnenstedelijk en bij OV-knooppunten;</p></div></div>
                                 <div class="item"><div class="nummer"><p>-</p></div><div class="inhoud"><p>met aandacht voor klimaatadaptatie, energietransitie en -neutraliteit en gezondheid;</p></div></div>
                                 <div class="item"><div class="nummer"><p>-</p></div><div class="inhoud"><p>met mee-ontwikkelen van natuur, landschap, recreatie en duurzame landbouw;</p></div></div>
                                 <div class="item"><div class="nummer"><p>-</p></div><div class="inhoud"><p>Nieuwe Hollandse Waterlinie als drager en aanjager van omgevingskwaliteit.</p></div></div>
                              </div><p>Op die manier willen wij zorgen voor een complete ontwikkeling, mét respect voor de Utrechtse kwaliteiten.</p><p class="space-after">We geven deze en andere criteria mee in het proces van regionaal programmeren. Omdat de regio U16 groot en veelsoortig is, stellen wij voor om hiervoor subregio’s te onderscheiden. De regio’s Utrecht-West en Krommerijn / Heuvelrug verschillen immers wezenlijk van het meer verstedelijkte gebied. En binnen een regio als Utrecht-West kent een deelgebied als de Lopikerwaard al een intensieve samenwerking. Deze regionale programmering pakken we op in nauwe samenwerking met de U16 gemeenten en het Ruimtelijk-Economische Perspectief en Programma waarin zij samenwerken.</p><p class="space-after">Afhankelijk van de economische ontwikkeling bedraagt de maximale aanvullende behoefte aan bedrijventerreinen in de U16 116 hectare. Wij willen primair inzetten op herstructurering, verduurzaming en efficiënter ruimtegebruik op bestaande terreinen. Voorts willen wij met name de behoefte van het lokaal en regionaal gevestigde bedrijfsleven accommoderen. Over de omvang en de wijze van accommoderen gaan wij met de gemeenten en de regio in gesprek teneinde te komen tot een regionaal programma bedrijventerreinen. De verhouding ruimtevraag gerelateerd aan arbeidsplaatsen betrekken wij in deze afweging.</p><p class="space-after">De energietransitie vergt de komende jaren een grote inspanning en zal veel ruimte vragen. Wij zetten in op sllimme combinaties van functies en waar mogelijk concentratie. Voor energieopwekking en warmtebronnen wordt aangesloten bij de plannen die in het kader van de Regionale energiestrategie (RES) worden opgesteld. In ons Omgevingsbeleid geven wij hiervoor kaders mee.</p><p>We vinden het belangrijk dat in deze grootschalige ontwikkeling ook ruimte is voor het mee-ontwikkelen van natuur, landschap, recreatie en duurzame landbouw. Deze ontwikkeling is zowel in de stad als het landelijk gebied van belang. In de stad moet voldoende groen en water aanwezig moet zijn en blijven. In het landelijk gebied moet de hoeveelheid (recreatief) groen mee-ontwikkelen met de verstedelijking. Er is nu al een tekort van 550 hectare aan recreatief groen. Van belang hierbij is het uitbreiden van het netwerk van recreatieve verbindingen. Deze verbinden de woonwijken en de groene gebieden in het stedelijk gebied met elkaar en met het landelijk gebied. Bovendien nodigen ze uit om gebruikt te worden door hun groene uitstraling. Dit netwerk zorgt ook voor toegankelijkheid van de grotere landschappen, zoals het Rivierengebied, het Groene Hart en de Utrechtse Heuvelrug. Belangrijk hierbij is ook het verder ontwikkelen van recreatiegebieden om aan de grotere vraag naar recreatie te kunnen beantwoorden. Daarbij verkennen we ook welke mogelijkheden Rijnenburg biedt voor extra recreatievoorzieningen, naast de verkenning voor opwek van duurzame energie als energielandschap, gezien de voorgenomen grootschalige stedelijk ontwikkeling in de naastgelegen A12-zone.</p></section><section class="geen"><p class="heading_4" id="d27e5266">Ontwikkeling in het landelijk gebied</p><p class="space-after">Bij de ontwikkeling van de U16 is het de inzet is om de kwaliteiten en potenties van natuur, landschap en cultuurhistorie te verzilveren. Denk daarbij aan de Nieuwe Hollandse Waterlinie en de Utrechtse Heuvelrug. De ontwikkeling van groen, cultureel aanbod en recreatiemogelijkheden moet gelijke tred houden met woningbouw. Er is nog een grote opgave in de regio, waardoor we in eerste instantie vooral het tekort moeten inlopen. De groene ontwikkeling van de U16 staat niet op zichzelf. Deze moet worden bezien in een regio-overschrijdend perspectief, dat wil zeggen in relatie tot Groene Hart en Nationaal Park Utrechtse Heuvelrug. Door voor concentratie en combinatie voor de verstedelijking te kiezen, houden we ruimte voor het samen op ontwikkelen van recreatie en groen, voor natuurontwikkeling, voor duurzame landbouw, voor het opwekken van duurzame energie (conform de Regionale Energiestrategie (RES)) en voor de transitie van veenweidegebieden.</p><p class="space-after">Een stijgende groei van inwoners vraagt ook uitbreiding van de drinkwatervoorziening. Wij onderzoeken de mogelijkheden hiervoor bij Schalkwijk. Bij de versterking van de <span class="vet">primaire waterkeringen</span> door de waterschappen zetten wij als provincie in op het meekoppelen van verschillende ambities voor onder andere natuur, recreatie en cultuurhistorie. Hiermee vergroten we de omgevingskwaliteit van dit rivierengebied rond de Nederrijn en Lek.</p><p class="space-after">Het landelijk gebied van Utrecht-West maakt een geleidelijke transitie door, waarbij bijvoorbeeld de toeristisch-recreatieve potenties van het gebied meer en meer worden ontwikkeld. Om de bodemdaling te remmen zal in bepaalde gebieden vernatting nodig zijn. Hier zal de landbouw moeten extensiveren of transformeren. We stimuleren kennisontwikkeling en innovaties gericht op het behoud van een rendabele melkveehouderij in combinatie met het afremmen van bodemdaling. Daarnaast zoeken we naar ander grondgebruik op agrarische percelen om de vernatting mogelijk te maken. Denk aan de combinatie met duurzame energie of natuur. De combinatie landbouw-vrijetijdseconomie is naast bodemdaling en energietransitie een belangrijke pijler voor de ontwikkelrichting van het gebied. De stad-land relaties vormen nog een opgave.</p><p class="space-after">De regio biedt vanwege de nauwe verweving van stedelijk en landelijk gebied goede mogelijkheden voor het versterken van de stad-land relaties en het realiseren van korte voedselketens. Vrijkomende agrarische bebouwing (VAB) leidt niet tot vermindering van de ruimtelijke kwaliteit. Door goed ruimtelijk beleid wordt maatwerk geleverd met herbestemming als mogelijke uitkomst.</p><p>Om onze opgave voor verbetering van de biodiversiteit te halen zetten wij in op realisatie van 641 ha natuur in het natuurnetwerk en 1783 ha in de groene contour. Voor aankoop, inrichting en beheer van de nieuwe natuur in het natuurnetwerk heeft de provincie budget. Voor de realisatie van de groene contour zoekt het gebied naar financieringsmogelijkheden om deze ambitie te realiseren, bijvoorbeeld door combinatie met functies die geld opleveren. Hierbij kan gebruikt gemaakt worden van resultaten uit de pilots Groene Contour. Verlagen van de stikstofdepositie is noodzakelijk om de natuurdoelen te kunnen halen.</p></section></section></section><section class="geen"><p class="heading_2" id="d27e5298"><span class="nummer">5.2.</span>Regio Amersfoort</p><div class="imow_object"><p class="imow_object">Thema</p><p class="imow_waarde">Regio Amersfoort</p></div><div class="figuur geen" style="width: 100%"><img class="figuur" src="../media/image_012.jpeg" width="100%" alt=""></img><p class="bijschrift">Afbeelding Y: regio Amersfoort</p></div><section class="geen"><p class="heading_3" id="d27e5320">Kwaliteiten</p><p class="space-after">De regio Amersfoort bestaat uit zeven gemeenten in het noordoostelijke deel van onze provincie. Bestuurlijk werken deze zeven gemeenten Amersfoort, Baarn, Bunschoten, Eemnes, Leusden, Soest en Woudenberg met de Gelderse gemeenten Barneveld en Nijkerk samen in de regio Amersfoort. De regio benoemt zichzelf als het ‘Kloppend hart van Nederland’; centraal gelegen, met goede verbindingen naar alle kanten en veel werkgelegenheid in de nabijheid. De regio maakt niet alleen deel uit van het stedelijk netwerk van de provincie Utrecht, maar ook van de Noordvleugel van de Randstad. De regio is de laatste decennia qua inwonertal sterk gegroeid.</p><p class="space-after">Het landschap in de regio is divers: in het noorden het open landschap van <span class="vet">Landschap Eemland</span> (grotendeels gelegen in het nationaal park Arkemheen-Eemland), in het zuidoosten de Gelderse Vallei en aan de westkant de Utrechtse Heuvelrug. De ondergrond bezit grondwatervoorraden voor onze toekomstige drinkwatervoorziening.</p><p class="space-after">
                              <span class="vet">Landschap Eemland</span> is een waardevol veenweidegebied, met zowel hoge recreatieve als ecologische waarden. De landbouw bestaat voornamelijk uit grondgebonden melkveehouderij. In dit landschap bevindt zich een stiltegebied langs het Eemmeer. Delen van het gebied worden beschermd als Natura 2000 gebied, Natuur Netwerk Nederland of zijn weidevogelkerngebied. Dit natuurnetwerk is nog niet af, er moet nog nieuwe natuur worden toegevoegd. Een belangrijke kernkwaliteit van dit landschap is de openheid.</p><p class="space-after">De Grebbelinie loopt van zuid naar noord door de regio Amersfoort. Aan de westzijde bevinden zich vele landgoederen en buitenplaatsen aan de historische route de Wegh der Weegen. Op Vliegbasis Soesterberg en omgeving bevinden zich belangrijke militaire structuren en elementen en overblijfselen uit de Koude Oorlog. Deze gebieden zijn cultuurhistorisch belangrijk, en er bevindt zich waardevolle natuur. De Gelderse Vallei kent zowel grondgebonden melkveehouderij als niet grondgebonden veehouderij (pluimvee, varkens, kalveren en geiten).</p><p>De regio Amersfoort kent attractieve steden en dorpen met gewilde en diverse woonmilieus. De centrale ligging en de goede verbindingen per weg, spoor en water maken de regio ook aantrekkelijk voor bedrijfsvestiging, met name in de sectoren zorg, financiële en zakelijke dienstverlening, food en de bouw. Dit maakt dat de regio ook de komende jaren nog blijft groeien.</p></section><section class="geen"><p class="heading_3" id="d27e5353">Beleid</p><div class="figuur geen" style="width: 100%"><img class="figuur" src="../media/image_015.jpeg" width="100%" alt=""></img><p class="bijschrift">Kaart: Regio Amersfoort</p></div><section class="geen"><p class="heading_4" id="d27e5372">Verstedelijkingsstrategie regio Amersfoort</p><p class="space-after">De regio is erg gewild als woonplek. Naast mensen die al in de regio zijn gevestigd, is er ook sprake van enige ‘overloop’ uit de rest van de randstad, met name uit de regio’s rond Utrecht en Amsterdam. Prognoses wijzen uit dat de regio ook de komende jaren blijft groeien, terwijl er thans al sprake is van een gespannen woningmarkt. Om tegemoet te komen aan de geprognotiseerde behoefte zullen er in de Regio Amersfoort vanaf 2019 tot 2040 25.000 tot 29.000 woningen moeten worden toegevoegd. De plancapaciteit in 2019 omvat ca. 18.500 woningen. Naar verwachting zijn deze huidige plannen, met name gelegen binnen het stedelijk gebied van de gemeente Amersfoort, voldoende om tegemoet te komen aan de opgave voor de eerstkomende jaren. Wij zien goede mogelijkheden voor (her)ontwikkeling van locaties in de invloedssfeer van bestaande knooppunten, zoals bijvoorbeeld de Wagenwerkplaats, de Kop van Isselt en De Hoef-west. Daarnaast kunnen nog ca. 3.000 woningen worden gerealiseerd op de reeds in de Provinciale Structuurvisie 2013-2028 opgenomen uitbreidingslocatie Vathorst-West. Voor na 2030 is het noodzakelijk op zoek te gaan naar locaties voor aanvullende plancapaciteit, waarbij wij inzetten op woningbouwontwikkeling binnen bestaand stedelijk gebied en/of bij bestaande of nieuwe OV-knooppunten.</p><p class="space-after">Om de samenhang in het stedelijk netwerk in onze provincie verder te versterken zetten wij in op een HOV-lijn tussen Amersfoort en het Utrecht Science Park. Wij bezien de mogelijkheden voor ontwikkeling langs deze lijn teneinde het draagvlak daarvan te vergroten. Ook zetten wij in op een uitbreiding van het snelfietsnetwerk.</p><p class="space-after">Voor de kleinere steden en dorpen in de regio bieden wij waar nodig ruimte voor kleinschalige uitbreiding die nodig is om de lokale vitaliteit te behouden.</p><p class="space-after">De aanvullende behoefte aan werklocaties tot 2030 voor de regio Amersfoort is recent becijferd op 31 tot 84 hectare. Wij willen primair inzetten op herstructurering, verduurzaming en efficiënter ruimtegebruik op bestaande terreinen. Voorts willen wij met name de behoefte van het lokaal en regionaal gevestigde bedrijfsleven accommoderen. Over de omvang en de wijze van accommoderen gaan wij met de gemeenten en de regio in gesprek teneinde te komen tot een regionaal programma bedrijventerreinen. De verhouding ruimtevraag gerelateerd aan arbeidsplaatsen betrekken wij in deze afweging.</p><p class="space-after">De ontwikkeling van groen en recreatiemogelijkheden moet gelijke tred houden met woningbouw. Er is nog een grote opgave in de regio, met name rond de stad Amersfoort. Om zoveel mogelijk aan deze behoefte tegemoet te komen wordt gezocht naar een combinatie met andere functies in de groene ruimte. Bijvoorbeeld in de zuidelijke kernrandzone van Amersfoort, waarvoor diverse initiatieven worden geïnitieerd maar waar ook natuurwaarden aanwezig zijn. De groene ontwikkeling rond Amersfoort staat niet op zichzelf; deze moet worden bezien in een regio-overschrijdend perspectief, bijvoorbeeld in relatie tot het Nationaal Park Utrechtse Heuvelrug en daarmee ook in relatie tot het Ringpark-concept rond Utrecht.</p><p class="space-after">De energietransitie vergt de komende jaren een grote inspanning en zal veel ruimte vragen. Wij zetten in op sllimme combinaties van functies en waar mogelijk concentratie. Voor energieopwekking en warmtebronnen wordt aangesloten bij de plannen die in het kader van de Regionale energiestrategie (RES) worden opgesteld. In ons Omgevingsbeleid geven wij hiervoor kaders mee.</p><p>De verstedelijkingskeuzes voor de toekomst willen wij de komende periode in samenspraak met de regio maken, waarbij we wonen, werken en bereikbaarheid in samenhang willen bezien met andere opgaven zoals energie, klimaatadaptatie, drinkwatervraag, gezondheid, duurzaamheid en de bescherming van flora en fauna. Omdat de vraagstukken en de oplossingsrichtingen niet ophouden bij de provinciegrens, vindt hierbij tevens overleg en afstemming plaats met de provincie Gelderland.</p></section><section class="geen"><p class="heading_4" id="d27e5406">Ontwikkeling in het landelijk gebied</p><p class="space-after">Bij ontwikkeling van functies in het landschap willen wij aansluiting zoeken bij en voortbouwen op de aanwezige kernkwaliteiten en cultuurhistorische waarden. Op die manier houden wij dit landschap beleefbaar en benutten we de aanwezige waarden als dragers en aanjagers van omgevingskwaliteit. De verschillende typen landschap en groen (recreatie en natuur) worden gewaardeerd en kunnen nog verder benadrukt worden. Dit kan bijvoorbeeld door de verschillende opgaven zoals bijvoorbeeld natuur, recreatie, water en energie niet versnipperd maar integraal op te pakken.</p><p class="space-after">Om onze opgave voor verbetering van de biodiversiteit te halen zetten wij in deze regio in op realisatie van 150 hectare natuur in het natuurnetwerk en 870 hectare in de groene contour. Voor de realisatie van de groene contour wordt gezocht naar financieringsmogelijkheden, bijvoorbeeld door combinatie met functies die geld opleveren.</p><p class="space-after">Wij ondersteunen de transitie naar een circulaire en natuurinclusieve landbouw. De regio Amersfoort biedt vanwege de nauwe verweving van stedelijk en landelijk gebied goede mogelijkheden voor het realiseren van korte voedselketens. Naar verwachting verliest in de komende decennia veel agrarische bebouwing zijn oorspronkelijke functie. Door maatwerk en waar mogelijk herbestemming willen wij voorkomen dat dit leidt tot een afnemende ruimtelijke kwaliteit in het landelijk gebied.</p><p class="space-after">In het open <span class="vet">landschap Eemland</span> is het inpassen van (grootschalige) ontwikkelingen een aandachtspunt. Het is bovendien een aandachtsgebied voor bodemdaling. We zetten in op versterking van de recreatieve netwerken, vooral langs de Eem en richting de voormalige Zuiderzeekust. In de Eemvallei kan een groen/blauwe ontwikkeling worden gecombineerd met circulaire landbouw. In dit gebied onderzoeken we tevens de mogelijkheden voor een nieuwe drinkwaterwinning. Dit doen we in overleg en afstemming met de provincies Gelderland en Flevoland.</p><p class="space-after">Op de Heuvelrug wordt natuur gecombineerd met een belangrijke recreatieve functie. Het wordt ook steeds drukker, plekken als de Lage Vuursche en het Nationaal Militair Museum in Soesterberg zijn echte publiekstrekkers. Opgave voor de komende jaren is om deze toenemende drukte in goede banen te leiden, zodat extensieve natuurgebieden in de nabijheid van intensieve recreatiegebieden kunnen bestaan. Het Nationaal Park Utrechtse Heuvelrug kan hierin een goede rol vervullen. Door de klimaatverandering wordt de Utrechtse Heuvelrug steeds droger. Maatregelen zijn noodzakelijk om dit tegen te gaan, bijvoorbeeld door infiltratie van regenwater. Aan de flanken van de Utrechtse Heuvelrug zijn maatregelen nodig om wateroverlast tegen te gaan. We werken in een Blauwe Agenda samen met gemeenten, waterschappen, drinkwaterbedrijven en terrein-beherende organisaties aan integrale wateroplossingen.</p><p>Het provinciegrensoverschrijdende en gevarieerde landschap in de Gelderse Vallei, met de vele beken leent zich bij uitstek voor een verdere combinatie van bestaande en nieuwe functies zoals landbouw, (natte) natuur, recreatie, waterberging en kleinschalige opwekking van duurzame energie.</p></section></section></section><section class="geen"><p class="heading_2" id="d27e5442"><span class="nummer">5.3.</span>Regio FoodValley</p><div class="imow_object"><p class="imow_object">Thema</p><p class="imow_waarde">Regio FoodValley</p></div><div class="figuur geen" style="width: 100%"><img class="figuur" src="../media/image_013.jpeg" width="100%" alt=""></img><p class="bijschrift">Afbeelding Z Regio FoodValley</p></div><section class="geen"><p class="heading_3" id="d27e5464">Kwaliteiten</p><p class="space-after">Foodvalley is bij uitstek een regio waar grensoverschrijdende samenwerking aan de orde is. De regio ligt binnen de provincies Utrecht en Gelderland en bestaat uit acht gemeenten. Het Utrechtse gedeelte omvat de gemeenten Renswoude, Rhenen en Veenendaal. Deze gemeenten werken in regioverband samen met de Gelderse gemeenten Barneveld, Ede, Nijkerk, Scherpenzeel en Wageningen. Regio Foodvalley behoort tot het werkgebied van Hoogheemraadschap De Stichtse Rijnlanden en waterschap Vallei en Veluwe.</p><p class="space-after">Foodvalley ligt als vallei tussen de stuwwallen van de Utrechtse Heuvelrug en de Veluwe. Hierdoor kent het landschap veel gradiënten: van hoog naar laag, van droog naar nat en van zand naar veen. Het landschap kenmerkt zich verder door de aanwezigheid van een samenhangende watersysteem en vele natuurgebieden, waaronder het Natura 2000-gebied Binnenveld. De Grebbelinie is een bijzondere afgeleide van dit landschap en onderdeel van ons militair erfgoed.</p><p class="space-after">Stad en land lopen binnen Foodvalley in elkaar over. Zij heeft “de voordeur in de stad en de achterdeur op het platteland”. De regio is door belangrijke snelwegen en meerdere spoorlijnen goed met de Randstad en Oost-Nederland verbonden.</p><p>Van oudsher heeft de regio een aantal sterke economische pijlers. Foodvalley clustert op wereldniveau wetenschap, bedrijven en onderzoeksinstituten met een focus op Agrifood. Wageningen University &amp; Research is hiervan het kennishart. Er zijn directe kennisrelaties met Utrecht Science Park en Radboud Universiteit Nijmegen. Daarnaast kent de regio een sterke vertegenwoordiging in de (maak) industrie, bouwnijverheid en de primaire agrarische sector. Er liggen grote kansen voor de agrarische sector om voorop te lopen in innovatie zowel op het vlak van technologie als in de verbreding.</p></section><section class="geen"><p class="heading_3" id="d27e5488">Beleid</p><div class="figuur geen" style="width: 100%"><img class="figuur" src="../media/image_016.jpeg" width="100%" alt=""></img><p class="bijschrift">Kaart: Regio Foodvalley</p></div><section class="geen"><p class="heading_4" id="d27e5507">Verstedelijkingsstrategie regio Foodvalley</p><p class="space-after">Deze regio is een gewilde plek om te wonen. Voor mensen die al in Foodvalley zijn gevestigd. En voor mensen die ‘overlopen’ uit de Randstad. De stijging van de huizenprijzen in de Randstad maakt dat wie daar geen woning kan betalen, uitwijkt naar aanpalende regio’s. De olievlekwerking vanuit Utrecht en Amersfoort heeft Foodvalley bereikt. De woningbehoefte overtreft het aanbod en ook de prognoses laten een groei zien. In de periode 2019 -tot 2040 moeten er binnen het Utrechtse gedeelte van Foodvalley 7.000 tot 8.000 woningen worden gebouwd om tegemoet te komen aan de geprognotiseerde woningbehoefte. Hiervan zijn 3.500 woningen opgenomen in de bestaande plancapaciteit. Er moet dus nog ruimte voor 3.500 tot 4.500 extra woningen worden gezocht. Hierbij beseffen we dat de regionale woningmarkt zich niet aan provinciale grenzen houdt.</p><p>Op de korte termijn is er binnen de gemeente Veenendaal voldoende plancapaciteit om het grootste gedeelte van de woningbouwopgave te realiseren. Dit gebeurt in Veenendaal-oost en in de nabijheid van station Veenendaal Centrum. Na circa 2030 bereikt de gemeente Veenendaal letterlijk de grenzen van haar groei. Renswoude, Rhenen (inclusief de daartoe behorende kernen Achterberg en Elst) bieden wij waar mogelijk ruimte voor kleinschalige woningbouwuitbreiding die nodig is om de lokale vitaliteit te behouden.</p><p class="space-after">Voor de langere termijn is het noodzakelijk om in de regio op zoek te gaan naar nieuwe woningbouwlocaties, bij voorkeur rondom bestaande of nieuwe OV-knooppunten. De verstedelijkingskeuze voor de toekomst willen we in samenspraak met de regio Foodvalley en de daarin gelegen gemeenten maken. Omdat de oplossingsrichtingen niet ophouden bij de provinciegrens vindt hier tevens overleg en afstemming plaats met de provincie Gelderland.</p><p class="space-after">Het heeft onze nadrukkelijke voorkeur dat de te ontwikkelen woningbouwlocaties klimaatadaptief, energieneutraal, duurzaam, gezond en inclusief worden ingericht. Voorts moet de ontwikkeling van groen, cultureel aanbod en recreatiemogelijkheden gelijke tred houden met de ontwikkeling van woningbouw. Met de nabijheid van de Nationale Parken Utrechtse Heuvelrug en de (Hoge) Veluwe en de Grebbelinie liggen er in Foodvalley op het gebied van recreatie veel kansen. Wij zetten in op snelfietsroutes vanuit Veenendaal richting Amersfoort (tracé Pon-lijn) en Utrechtse Heuvelrug.</p><p class="space-after">De aanvullende behoefte aan werklocaties binnen het Utrechtse gedeelte van Foodvalley tot 2030 is 6-9 hectare. Onze inzet is vooral gericht op herstructurering, verduurzaming en efficiënter ruimtegebruik van bestaande bedrijventerreinen. Bovendien is onze primaire insteek accommodatie van de behoefte van het lokaal en regionaal gevestigde bedrijfsleven. Over de omvang en de wijze van accommoderen gaan wij met de gemeenten en de regio Foodvalley in gesprek om tot een regionaal programma bedrijventerreinen te komen. De verhouding ruimtevraag gerelateerd aan arbeidsplaatsen betrekken we in deze afweging.</p><p>Onze ambitie is om in 2040 een energieneutrale provincie te zijn. Om dit te halen geven we binnen deze regio ruimte om in het kader van de regionale energiestrategie Foodvalley plannen te maken. En daarbij met lokaal draagvlak op zoek te gaan naar zorgvuldig ingepaste locaties voor duurzame energieopwekking en gebruik van warmtebronnen. Hierbij stellen we enkele algemene en gebiedsspecifieke voorwaarden, mede op basis van de Utrechtse kwaliteiten.</p></section><section class="geen"><p class="heading_4" id="d27e5538">Ontwikkeling in het landelijk gebied</p><p class="space-after">De Grebbedijk beschermt een groot deel van Midden Nederland tegen overstroming. Als deze dijk doorbreekt, kan een groot deel van dit gebied, tot Bunschoten aan toe, overstromen. Als dijkversterkingen nodig zijn, kiezen we voor een integrale aanpak door gelijktijdig ook de ruimtelijke kwaliteit te versterken. Hierbij gaat het om functiecombinaties als bereikbaarheid, recreatie en natuur en het meekoppelen van ambities voor cultuurhistorie. Het Binnenveld is een aandachtsgebied <span class="vet">
                                    <IntIoRef>bodemdaling landelijk gebied</IntIoRef></span>. Op de Utrechtse Heuvelrug zetten we in op het vasthouden en infiltreren van hemelwater.</p><p class="space-after">Het militair erfgoed van de Grebbelinie heeft al langer onze bijzondere aandacht. Samen met gemeenten en eigenaren hebben we geïnvesteerd in behoud en ontwikkeling van landschap en elementen. De bijzondere cultuurhistorische waarde van deze linie kan in dit gebied worden ingezet als drager en aanjager van omgevingskwaliteit.</p><p class="space-after">Om onze ambitie voor realisatie van een hoogkwalitatief robuust natuurnetwerk en verbetering van de biodiversiteit te halen is in deze regio nog 255 hectare nieuwe natuur nodig. Daarbij gaat het om 10 hectare in het Natuurnetwerk Nederland en 245 hectare in de groene contour. Voor de realisatie van de groene contour wordt gezocht naar financieringsmogelijkheden, bijvoorbeeld door combinatie met functies die geld opleveren.</p><p class="space-after">Het provinciegrensoverschrijdende en gevarieerde landschap in de Gelderse Vallei, met de vele beken leent zich bij uitstek voor een verdere combinatie van bestaande en nieuwe functies zoals landbouw, (natte) natuur, recreatie, waterberging en kleinschalige opwekking van duurzame energie.</p><p>Wij stimuleren baanbrekende innovaties op het gebied van circulaire landbouw, voeding en gezondheid. Dat doen we onder andere via het samenwerkingsverband van de Regio Deal Foodvalley. Daarmee levert deze regio een belangrijke bijdrage aan gezond voedsel voor de toekomst. We werken toe naar een rendabele landbouw die circulair, natuurinclusief, klimaatneutraal en diervriendelijk is.</p></section></section></section></section></body></html>